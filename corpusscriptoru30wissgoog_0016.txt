XII Prolegomena.

lectiones quae momenti cuiusdam esse ei uidebantur, singulis
paginis subiecit: quibus tamen in notis errores quidam sunt.
Addidit Le Nourry etiam ‘Specimen Manuscn'pti Colbertini'
arte chalcographica factum, maiorem partem primae paginae
continens, quo genus quidem scripturae quale in codice est,
satis accurate redditur, sed in locis illis in quibus scriptura
uel incerta est uel extincta, multae falsae litterae positae sunt
neque ambitus lacunarum recte sunt definiti. Hoc specimen
Le Nourry ipse, Apparat. ad Bibliothec. maxim. ueter. Patrum
1101. II (1715) p. 1641, Lenglet et Buenemann in editionibus
suis repetierunt. — Deinde ea quae Baluzius et Le Nourry
ex codice proposuerant, uir doctus anonymus in annalibus qui
inscripti sunt Miscellaneae obseruationes in auctores ueteres
et recentioreS, uol. IV (Amstelaedami 1734) p. 31-69‚ tam
diligenter auxit compleuitque, ut ea conlatio, cum perpauca
eaque leuiora uel omissa uel non recte indicata sint, paene
nostrae aetatis rationibus satisfacere sit dicenda. Hae tamen
copiae a posterioribus uiris doctis, siue praesto iis non erant
siue parum fidei habere uidebantur, multo minus quam par
erat in usum uocatae sunt. Proximus qui codicem ipsum in-
spexit, Nicolaus Lenglet, notis editionis suae Lactantii (Paris.
1748, uol. 11) multas illius lectiones inmiscuit, sed nimis
saepe falsa tradidit ex hac editione deinde in posteriores pro-
pagata: hoc iam monuit Carolus Halm, Zu Lactantius de mor-

uerba per omnes horas necessaria aut ctiam apta sunt, neque, si quis
putat tota dic significare cotidie, is usus numeri singularis adiectiui totus
initio quarti p. Chr. n. saeculi attribui potest. Accedit quod non fundis.
sed scindebas postulatur. Itaque Baluzium ut in locis supra adlatis, ita
hoc quoque in loco scribendo coniecturam potius suam quam scripturam
codicis, quam omnino non conspexisse uidetur, secutum esse arbitramur.
Quae ille hoc in 1060 posuit, quoniam sententia eorum aptissima est, ad
explendam lacunam recepimus, sed ita mutata, ut pro uerbis tota die
fundis scriberemus cotidie fundebas; uocem ceterorumque, quae nihil
offensionis in se habet, retinuimus. Haec, quamquam nos existimamus
fortasse plane alia in codice scripta fuisse, speramus admissuros csse
etiam si qui credibilius esse putabunt illo in loco apparuisse Baluzio
uestigia quaedam litterarum.

